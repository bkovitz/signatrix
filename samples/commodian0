Prima praefatio nostra uiam erranti demonstrat 
Respectumque bonum, cum uenerit saeculi meta, 
Aeternum fieri, quod discredunt inscia corda. 
Ego similiter erraui tempore multo 
Fana prosequendo parentibus insciis ipsis; 
Abstulit me tandem inde legendo de lege, 
Testifico Dominum: doleo pro ciuica turba, 
Inscia quod pergit periens deos quaerere uanos; 
Ob ea perdoctus ignaros instruo uerum.
